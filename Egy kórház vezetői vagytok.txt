Egy kórház vezetői vagytok. Fontos döntést kell hozni. Az idő sürget. Még ma meg kell találni a legjobb, legcélravezetőbb megoldást. A kórház igen nehéz anyagi körülmények közé került. Csődközeli állapot fenyeget. A kórház nagy múltra tekint vissza. A berendezések, az infrastruktúra kiváló. Az orvosok jó szakemberek, országos hírnevük, megbecsülésük igen komoly, néhányan nemzetközi hírnévre is szert tettek. Kórházatok szívátültetést is szokott végezni. Annyira rossz anyagi állapotba került a kórház, hogy jelenleg csak egy donor szív megvásárlására volt keret. 
Négy recipiens (befogadó) beteg is sorban áll a szívért. A vezetőségnek döntést kell hoznia, melyik recipiens kapja meg a szívet. Az igazgató időtakarékosság céljából arra kéri a vezetőséget, írják le döntésüket, érveljenek. Olvassák el egymás érvelését, ha kell foglaljanak mellette, ellene állást. Amennyiben mások érvelése meggyőzi saját eddigi döntését, fogalmazza meg új döntését, érvelését. A legfontosabb a betegek érdeke, valamint a kórház jövője, hírneve.
Ahhoz, hogy végül a lehető legjobb döntést lehessen meghozni, GitHubon keresztül küldjék egymásnak az érveléseket, hogy nyomon lehessen követni a döntési folyamatot. Így végül a folyamatot követve, a végső döntés függvényében az igazgatói tanács összeüléskor gyors és megalapozott döntést tud hozni.
A recipiensek:
1.	Egy anya, akinek egy 10 éves gyermeke van. Férje már 4 éve meghalt autóbalesetben. Az anya 1,5 éve nem tud dolgozni betegsége miatt. Anyagi tartalékát felélte, annyi pénze van még félrerakva, amennyi épp a műtéthez kell. 
2.	A város polgármestere, akinek ugyan még két éve hátra van polgármesteri székéből, de betegsége nem fogja engedni, hogy kitöltse hivatását, ha meg nem műtik. A kórház támogatásához ugyan valamennyivel hozzájárult betegsége előtt, de korántsem annyival, amennyit kampányában megígért. Ma már látja, hogy ezt rosszul tette, több pénzt kellene adni a városi kasszából a kórház javára.
3.	Egy átlagos, közepes anyagi körülmények között élő család egyetlen 12 éves gyermeke. A gyermeken három éve állapították meg a betegséget. Az utóbbi egy évben egyre romlik az állapota, sokat fogyott, egyre nehezebben mozog. A sportolást abba kellett hagynia, így vérkeringésének, pulzusának változtatása lehetetlenné ált, folyamatosan lassul a vérkeringése.
4.	A város leggazdagabb embere. Milliárdos vagyona van. Köztudott, hogy lopásból, csalásból, fekete üzelmekből szerezte vagyonát. Másokat elnyomott, sokakat vetett mély szegénységbe. A város lakosságának többsége utálattal gondol rá. Zsarolásokkal, lefizetésekkel, korrupciós üzletekkel sakkban tartja az elöljárókat, a rendőrséget. A kórház vezetősége felé őszintén elmondta, hogy rájött, mit sem ér a gazdagság és jó útra tér, jótékony adományokra fogja fordítani vagyonát, bármit megad, hogy tovább élhessen.

Érvelések (Név, melyiket, miért):
